# The offer of NFS (non financial services) in microfinance institutions

 
In questa analisi si vogliono analizzare le opportunità e gli effetti della fornitura di prodotti non finanziari sulla MFI. Viene infatti naturale chiedersi se questi servizi comportino benefici in termini di costi e di outreach o se la loro offerta è solamente parte dello scopo sociale e dunque non sarebbero giustificati in termini di convenienza economica. I risultati ottenuti mostrano come, in generale, l'offerta di servizi non finanziari abbia un'influenza sulle condizioni di prestito offerte e consenta alle istituzioni di microfinanza di condurre strategie di prestito più rischiose ma, nonostante ciò, di ottenere le stesse perdite medie di quelle istituzioni che non offrono nessun tipo di servizio non finanziario, raggiungendo in tal modo un maggiore outreach. Guardando ai costi sostenuti dalla MFI i servizi non finanziari hanno una correlazione con i costi che varia a seconda della tipologia di servizio preso in considerazione: se da una parte i servizi di skill development sono associati a costi medi inferiori, quelli per lo sviluppo dell'imprenditoria sono invece correlati positivamente ai costi. In ogni caso questi risultati variano sensibilmente a seconda della forma giuridica delle istituzioni.
